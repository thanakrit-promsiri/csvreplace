爾時，金剛藏菩薩欲重宣其義而說頌曰：

ครั้งนั้น พระวัชรครรภโพธิสัตว์ ด้วยประสงค์จะกล่าวย้ำในอรรถนั้น จึงได้กล่าวเป็นคาถาว่า

「無量智力善觀察，　　最上微妙世難知，
普入如來祕密處，　　利益眾生入九地。

พลพุทธิอันไม่มีประมาณย่อมพิจารณาได้เป็นอย่างดี
ลึกซึ้งสุดแสน ยากที่ชาวโลกจะหยั่งรู้ได้
เข้าถึงสถานที่อันลี้ลับของพระตถาคตได้โดยทั่วถึง
ยังประโยชน์แก่สรรพสัตว์ให้เข้าถึงภูมิที่ ๙

總持三昧皆自在，　　獲大神通入眾剎，
力智無畏不共法，　　願力悲心入九地。

(พระโพธิสัตว์นั้น) ยังดำรงสมาธิทั้งหมดได้อย่างอิสระ, 
ได้บรรลุอภิญญาอันยิ่งใหญ่และเข้าสู่พุทธเกษตรทั้งหลาย,
มีพลังแห่งปัญญาและไร้ความหวาดกลัวในธรรมะที่ไม่เหมือนใคร,
ด้วยพลังแห่งปณิธานและจิตแห่งมหาเมตตา จึงเข้าสู่ภูมิที่เก้า.

住於此地持法藏，　　了善不善及無記，
有漏無漏世出世，　　思不思議悉善知。

(พระโพธิสัตว์นั้น) ตั้งมั่นอยู่ในภูมิธรรมนี้ โดยดำรงไว้ซึ่งพระธรรมอันล้ำค่า,
 ย่อมรู้แจ้งทั้งกุศล อกุศล และอัพยากฤต,
(รวมถึง) สาสวะ อนาสวะ ทั้งโลกิยะและโลกุตระ,
ย่อมใคร่ครวญรู้แจ้งในสิ่งที่คิดได้และสิ่งที่พ้นจากความคิดทั้งหมดได้เป็นอย่างดี.

若法決定不決定，　　三乘所作悉觀察，
有為無為行差別，　　如是而知入世間。

若欲知諸眾生心，　　則能以智如實知，
種種速轉壞非壞，　　無質無邊等眾相。

煩惱無邊恒共伴，　　眠起一義續諸趣，
業性種種各差別，　　因壞果集皆能了。

諸根種種下中上，　　先後際等無量別，
解性樂欲亦復然，　　八萬四千靡不知。

眾生惑見恒隨縛，　　無始稠林未除翦，
與志共俱心並生，　　常相羈繫不斷絕。

但唯妄想非實物，　　不離於心無處所，
禪定境排仍退轉，　　金剛道滅方畢竟。

六趣受生各差別，　　業田愛潤無明覆，
識為種子名色芽，　　三界無始恒相續。

惑業心習生諸趣，　　若離於此不復生；
眾生悉在三聚中，　　或溺於見或行道。

住於此地善觀察，　　隨其心樂及根解，
悉以無礙妙辯才，　　如其所應差別說。

處於法座如師子，　　亦如牛王寶山王，
又如龍王布密雲，　　霔甘露雨充大海。

善知法性及奧義，　　隨順言辭能辯說，
總持百萬阿僧祇，　　譬如大海受眾雨。

總持三昧皆清淨，　　能於一念見多佛，
一一佛所皆聞法，　　復以妙音而演暢。

若欲三千大千界，　　教化一切諸群生，
如雲廣布無不及，　　隨其根欲悉令喜。

毛端佛眾無有數，　　眾生心樂亦無極，
悉應其心與法門，　　一切法界皆如是。

菩薩勤加精進力，　　復獲功德轉增勝，
聞持爾所諸法門，　　如地能持一切種。

十方無量諸眾生，　　咸來親近會中坐，
一念隨心各問難，　　一音普對悉充足。

住於此地為法王，　　隨機誨誘無厭倦，
日夜見佛未曾捨，　　入深寂滅智解脫。

供養諸佛善益明，　　如王頂上妙寶冠，
復使眾生煩惱滅，　　譬如梵王光普照。

住此多作大梵王，　　以三乘法化眾生，
所行善業普饒益，　　乃至當成一切智。

一念所入諸三昧，　　阿僧祇剎微塵數，
見佛說法亦復然，　　願力所作復過此。

此是第九善慧地，　　大智菩薩所行處，
甚深微妙難可見，　　我為佛子已宣說。
」 

大方廣佛華嚴經卷第三十八

